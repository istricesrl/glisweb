# codice di condotta
Ci aspettiamo che tutti gli utilizzatori, gli sviluppatori e gli sponsor del nostro framework siano persone civili e ragionevoli, aperte al dialogo e al confronto, rispettose degli altri e di sé stesse.

## il nostro obiettivo
Ciò che vogliamo è che attorno al nostro framework si crei una comunità aperta e accogliente, che raccolga tutte le persone interessate a far crescere e diffondere il progetto. Vogliamo che la nostra comunità sia estranea a qualsiasi forma di disagio, scorrettezza o violenza; qui ognuno è il benvenuto finché rispetta i nostri standard etici, mentre saranno esclusi tutti coloro che li violeranno.

## i nostri standard
La community di GlisWeb è aperta a chiunque senza distinzioni di età, sesso, etnia, opinione, religione, lingua, esperienza, aspetto. Ci aspettiamo come minimo i seguenti comportamenti:

- utilizzo di un linguaggio educato e inclusivo
- rispetto reciproco e apertura al dialogo
- interesse per il bene della comunità

Viceversa i seguenti comportamenti saranno sanzionati con l'esclusione:

- ogni forma di violenza fisica o verbale nei confronti degli altri membri
- atteggiamenti antisociali e distruttivi
- violazioni della privacy degli altri membri
- qualsiasi condotta inaccettabile da un punto di vista legale, etico o professionale

## il nostro impegno
Come gestori del progetto, ci impegnamo a far rispettare queste regole, che valgono per tutti gli spazi fisici e virtuali in cui si incontrano i membri della comunità intesi come partecipanti al progetto, a qualsiasi titolo.