GLISWEB FRAMEWORK - LICENZA D'USO

Il presente software è rilasciato sotto licenza SeanVonDrakeOpenLicense-1.0 (SVDOL), di seguito riportata:

Il presente software è proprietà intellettuale di Fabio Mosti (fabio.mosti@gmail.com)
dall'8 marzo 2003, data di prima stesura del sorgente.

Con la presente licenza l'autore, Fabio Mosti (d'ora in poi semplicemente «l'autore») concede
gratuitamente, a chiunque entri in possesso di questo software, di tutta la sua documentazione,
dei suoi files sorgenti (d’ora in poi semplicemente «il software» o «il framework» o
«GlisWeb»), la facoltà di utilizzarlo, copiarlo, redistribuirlo gratuitamente o dietro
compenso purché vengano rispettate le seguenti condizioni:

a) questa licenza dev'essere inclusa, inalterata, in tutte le copie del software ivi compresa
l'attribuzione iniziale della proprietà intellettuale all'autore;

b) a chi riceve il software deve beneficiare di tutti i diritti previsti dalla presente licenza;

c) il software dev'essere sempre corredato di tutti i files sorgenti e della documentazione originale;

Con la presente licenza si concede gratuitamente altresì la facoltà di modificare questo software,
incorporarlo in altri software, suddividerlo in software diversi purché siano rispettate le condizioni
sopra dette nonché le seguenti:

1) una copia dei software derivati dal presente dev'essere inviata, comprensiva di sorgenti e
documentazione, a Fabio Mosti <fabio.mosti@gmail.com> in modo che questi possa includere eventuali
migliorie sviluppate da terzi, e giudicate meritevoli, nel software originario per poterlo redistribuire
migliorato a beneficio di tutti;

2) alla presente licenza dev'essere aggiunta un'avvertenza addizionale nella quale si specifichi
chiaramente il fatto che altre persone hanno modificato successivamente il software sollevando
in tal modo l'autore da qualsiasi responsabilità sulle modifiche e sugli effetti che queste
possono causare direttamente o indirettamente;

AI FINI DELLA PRESENTE LICENZA SI CONSIDERA «DERIVATO» QUALSIASI SOFTWARE CHE INCORPORI ANCHE SOLO
UNA MINIMA PARTE DEL FRAMEWORK GLISWEB.

L'utilizzo in qualsiasi forma e per qualsiasi scopo di questo software implica l'accettazione
delle condizioni precedenti nonché l'esplicita accettazione della seguente clausola:

AVVERTENZA: QUESTO SOFTWARE È FORNITO «COSÌ COM'È», SENZA NESSUNA GARANZIA DI ALCUN TIPO, COMPRESE
GARANZIE DI RIVENDIBILITÀ, ADEGUATEZZA PER QUALSIASI COMPITO, RISPETTO DI BREVETTI. IN NESSUN CASO
I DETENTORI DEL COPYRIGHT POSSONO ESSERE RITENUTI RESPONSABILI DI DANNI O ALTRI PROBLEMI DERIVANTI
DALL'UTILIZZO O COMUNQUE CONNESSI AL SOFTWARE. CHI UTILIZZA IL PRESENTE SOFTWARE LO FA LIBERAMENTE
E PER OGNI ASPETTO A PROPRIO RISCHIO E SOTTO LA PROPRIA RESPONSABILITÀ.

Nel caso l'autore rilevi una qualsiasi violazione dei termini della presente licenza, ha facoltà
di richiedere al responsabile della violazione di:

I) adeguare immediatamente il proprio utilizzo del software ai termini della licenza, ovvero;

II) cessare immediatamente l'uso del software, ivi compresi eventuali software derivati;

fatta salva la facoltà da parte dell'autore di procedere in sede civile e penale al fine di ottenere
un adeguato risarcimento per gli eventuali danni subiti e per l'utilizzo illegittimo del software.

Licenza riveduta e aggiornata il 12 marzo 2018 in Bologna, Italia.
